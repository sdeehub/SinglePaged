---
title: "baan"
bg: '#63BD2F'
color: white
fa-icon: leaf
icon: https://res.cloudinary.com/sdees-reallife/image/upload/c_fill,w_220,h_220,r_max/v1545223464/annie-spratt-79272-unsplash.png
---
# หูกระจง จงเจริญ

วันที่มาที่นี่กันครั้งแรก ข้างนอกแดดร้อน พวกเราต้องใส่หมวกกันแดดไว้ พ่อตั้งใจจะทำให้แดดเปลี่ยนใจ คือในความคิดของพ่อ พ่อตั้งใจจะให้มีน้ำพุขึ้นมากลางแดดซะแบบนั้น - อืม น่าตื่นเต้นแต่ก็ไม่น่าสนใจ แล้วก็เริ่มมีสวนน้ำ แล้วก็เริ่มมีสวนปาล์ม แล้วก็เริ่มที่จะเอาต้นหูกระจงลงกระถางไป 2 ต้น ถึงตอนนี้พวกเราก็ยังคิดถึง หรือมีบ้างที่ก็คิดถึงหูกระจงที่ปลูกตรงสวนหน้าบ้านนั้นอยู่นะ เพราะถ้ายังอยู่รอดปลอดภัยพวกเราก็คงจะเปลี่ยนไปเป็นคนละคน

จำได้ว่าแม่ชอบที่จะฉีดน้ำให้สวนสวยดูชุ่มฉ่ำ ส่วนพ่อถ้าอยู่บ้านก็จะอยู่บ้าน แต่ถ้าพ่อไม่อยู่บ้าน พวกเราก็ไม่รู้ว่าพ่อไปอยู่ที่ไหน - ในบางครั้งพ่ออาจจะเจ็บปวดอยู่ลึกๆ ก็ได้ อันนี้คงไม่มีใครรู้หรอกนะ ... แม้แต่ตัวพ่อเอง

> The ache for home lives in all of us. The safe place where we can go as we are and not be questioned. ~ Maya Angelou

แล้วความทรงจำทั้งหมดและหูกระจงทั้งคู่ก็จางหายไป ในรอยยิ้มยังคงมีความเจ็บปวดปนอยู่ด้วยเสมอ สวนและความฝันนับวันจะยิ่งรก หรือไม่ก็ยิ่งแล้ง หรือไม่ก็แตกแห้ง ชีวิตบางทีก็ต้องการความอดทนที่มากเกินพอดีไปเหมือนกัน สำหรับวันที่ต่างคนต่างเงียบงัน

พวกเรายังอยากที่จะสนุกสนาน ร่าเริง การเดินทางทำอะไรให้เปลี่ยนไปได้บ้างนะเหรอ? ความทรงจำและประสบการณ์ใหม่ๆ มาพร้อมกับความลับที่พวกเราจะเก็บไว้ให้เป็นเรื่องสำหรับที่มีอยู่แค่เฉพาะในความทรงจำที่สวยงาม บางทีความฝันที่เลื่อนลอยก็ค่อยๆ เป็นความจริงที่ผูกมัดตัวเราไว้ - พ่อน่าจะคิดอะไรคล้ายๆ หรือทำนองนั้น นอกจากนั้นก็คือฝันร้าย การออกกำลังกาย แล้วก็แอลกอฮอล์พอให้สลึมสลือ ก่อนที่จะนอนหลับไป
